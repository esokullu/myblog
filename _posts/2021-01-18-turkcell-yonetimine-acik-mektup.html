---
layout: post
title: Turkcell yönetimine açık mektup
date: 2021-01-18 04:48:07.000000000 +03:00
type: post
parent_id: '0'
published: true
password: ''
status: publish
categories: []
tags: []
meta:
  _publicize_pending: '1'
  _import_session_id: 63d21b7996734
  _import_original_post_id: '0'
  _elasticsearch_data_sharing_indexed_on: '2024-11-18 14:21:40'
author:
  login: x4pjkg22jj
  email: x4pjkg22jj@privaterelay.appleid.com
  display_name: EMRE SOKULLU
  first_name: ''
  last_name: ''
permalink: "/myblog/2021/01/18/turkcell-yonetimine-acik-mektup/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<html><body></p>
<p>Bip uzun zamandır takip ettiğim önemli bir “yerel” mesajlaşma servisi. Gönül isterdi ki, Whatsapp skandalının patlak vermesiyle kamuoyunun gözü Signal ya da Telegram üstünde değil de onlar üstünde olsun; ama malesef tam olarak öyle olmadı. Temiz ve stabil bir ürün olmasına rağmen Bip olması gereken yerde değil. Bunun altında yatan üç temel neden var:</p>
<ol>
<li>Güven Verememe</li>
<li>İnovasyon Eksikliği</li>
<li>İyileştirilebilir Pazarlama</li>
</ol>
<p>Şimdi ayrıntılarına girelim;</p>
<hr>
<h3>1. Guven Verememe</h3>
<p>Bunun için fazla söze gerek yok. Twitter’da şu aşağıda karşılaştığım “mim” herhalde her şeyi açıklar nitelikte:</p>
<figure><img data-width="1239" data-height="1125" src="{{site.baseurl}}/./haydin/2021/01/1*zoE78ORuQTejJzPUx8LSyA.png"></figure>
<p>Gerçek ya da değil, bu talihsiz durumu aşmanın bir yolu var, o da platformu açık kaynak yapmak. Turkcell şu an Bip’in uçtan uca şifrelendiğini söylese de açık kaynak olmadığı sürece bu yeterli derecede inandırıcı ve ikna edici değil. Açık kaynak olursa daha çok güven verir. Ayrıca Bip web sitesinde en az bir sayfayı bütün bu şifrelemeyi açıklamaya ayırmalılar. Protonmail <a href="https://protonmail.com/security-details" target="_blank">aynısını</a> başarıyla uyguluyor. <a href="https://support.signal.org/hc/en-us/categories/360000674811-Security" target="_blank">Signal</a>, aynı şekilde. Bip’in güvenlik ayrıntılarına ulaşmak hiç de kolay değil (ana sayfadan link yok) ayrıca var olan <a href="https://bip.com/tr/category/sikca-sorulan-sorular/guvenlik/" target="_blank">bilgiler</a> de yetersiz.</p>
<h3>2. Inovasyon Eksikligi</h3>
<p>İnsanlar Whatsapp’e hayran çünkü alanında bir ilkti. Signal deseniz, o da öyle çünkü açık kaynak, farklı bir iş modeli, ve güvenlik özelliklerini çok detaylı insanlarla paylaşmış vaziyette. Peki Bip’te hayranlık uyandıracak teknolojik yenilik nedir? Malesef yok. Bence bu da Turkcell’in düşünmesi gereken bir nokta, çünkü sadece “milli” diyerek asıl hedeflediğiniz kullanıcı kitlesine ulaşmanız zor. Onlara ulaşamayınca da ürünün tabana yayılması zor. Dünya <a href="https://techcrunch.com/2021/01/15/twitters-vision-of-decentralization-could-also-be-the-far-rights-internet-endgame/" target="_blank">dağıtık sosyal ağları konuşurken</a> Bip’in de yapabileceği şeyler olmalı.</p>
<h3>3. Iyileştirilebilir Pazarlama</h3>
<p>Pazarlama da çok önemli. Diyelim Bip yukarıdaki iki maddeyi de gerçekleştirdi, yine de bunlar yeterince duyurulmadığı sürece başarılı olamayacaktır. Şu anki, “<a href="https://www.sabah.com.tr/ekonomi/2021/01/15/son-dakika-haberi-turkcell-turk-telekom-ve-vodafoneden-isbirligi-internet-kotalarindan-harcama-yapmadan-kullanilabilecek" target="_blank">internet kotası avantajları</a>” üstüne yapılan pazarlama, rüşvet ve dolayısıyla “düşük ürün” algısı oluşturuyor. Hele ürünün pazarlanmasında Bip yöneticisi değil de <a href="https://t24.com.tr/haber/turkcell-ceo-su-murat-erkan-bi-p-uygulamasinin-son-24-saatte-1-milyondan-fazla-indirildigini-acikladi,925689" target="_blank">Turkcell CEO’su konuşunca</a>, o da Bip’in algısını düşürüyor. Bip’i daha özgür bırakmalı ve yeşermesi için alan sağlamalılar.</p>
<hr>
<p>Sonuç olarak, Bip güzel bir ürün, arkasında iyi bir ekip ve Turkcell var, ve bu basit eksiklikler de kapatılırsa bence en azından Türkiye’de iddiası olabilecek bir proje. Facebook’u yakından tanıyan ve son sansür politikalarını desteklemeyen biri olarak da, Bip’in başarılı olması samimi temennilerimden.</p>
<p></body></html></p>
