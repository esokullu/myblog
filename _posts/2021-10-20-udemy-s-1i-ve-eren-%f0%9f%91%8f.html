---
layout: post
title: "udemy S-1&#039;i ve Eren \U0001F44F"
date: 2021-10-20 20:31:13.000000000 +03:00
type: post
parent_id: '0'
published: true
password: ''
status: publish
categories: []
tags: []
meta:
  _publicize_pending: '1'
  _import_session_id: 63d21b7996734
  _import_original_post_id: '0'
  _elasticsearch_data_sharing_indexed_on: '2024-11-18 14:21:38'
author:
  login: x4pjkg22jj
  email: x4pjkg22jj@privaterelay.appleid.com
  display_name: EMRE SOKULLU
  first_name: ''
  last_name: ''
permalink: "/2021/10/20/udemy-s-1i-ve-eren-%f0%9f%91%8f/"
---
<p><!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"><br />
<html><body></p>
<p>Türkiye’de yeterince ilgi görmediğini düşündüğüm bir başarı hikayesi var; o da Eren Bali’nin kurucularından olduğu udemy’nin yakında borsaya açılıyor olması. Bu belki bir Türk kuruculu internet firmasının ABD’de ilk borsaya açılışı değil — zira HepsiBurada bundan birkaç ay önce halihazırda NASDAQ’ta boy göstermeye başladı — ama udemy ulusal ya da bölgesel değil, küresel bir firma, ve Eren, Hanzade Hanım’ın aksine* maddi anlamda öylesine şanslı bir aileden gelmiyor, tırnaklarıyla kazıyarak yükselmiş gerçek bir girişimci. Tüm bu sebeplerden ötürü Eren’in başarısını ayrı bir kategoride değerlendirmek lazım.</p>
<hr>
<p>Fakat ne yalan söyleyeyim, udemy’deki S-1'a bakınca da piyasanın ne kadar enteresan bir hal aldığını da tekrar görür gibiyim ve bu beni bir nostalji yolculuğuna çıkarıyor. Örneğin, Box yaklaşık on sene önce borsaya açıldığında iki dolar harcayıp bir dolar gelir satın almasıyla ünlenmişti ve o günden beridir halen kar açıklayabilmiş değil. Ama görülen o ki piyasalar bu performansları iyice kabullenir bir hal almış vaziyette. Keza yavaşlayan büyümeye ve halen zarar açıklamasına rağmen udemy de yıllık gelirinin yaklaşık on katı bir değerlemeyle piyasalarda. Tabi kanaatimce, Box’a kıyasla daha sağlam bir business olarak…</p>
<p>Beni burda daha çok şaşırtan ise, yatırımcı algısındaki dramatik değişiklik. Sene 2013–2014'ken borsaya açılımlar gayet kuru idi. Tek “exit” stratejisi şirketi satmaktan ibaret gibiydi. Harcadığımız 1 kuruşa karşı “lifetime value” su ölçümlenebilir olarak 1 kuruşa denk gelen bir SaaS modeli oturtmuş ve “$1MM annualized revenue run-rate” mihenk taşı noktasına, türlü takla attırmalarla da olsa, gelmiştik. Gelgelelim, bu bile şirketin %70'e yakın hissesini elinde tutan yatırımcılarımı şirketi daha fazla fonlamaları için ikna etmeme yeterli olmayacaktı. Şirket her çeyrek birkaç yüz bin dolar kan kaybetmeye devam ediyordu ve bu kabul edilemez bir yüktü. Oysa bugün ayda 10 milyon doların altında para kaybeden şirketi borsaya almaz oldular 😂</p>
<p>İkna etmek için benchmark olarak kullandığım ve bize çok benzer bir business olan Wix bile — ki şansıma işte tam o esnada borsaya kote olmak üzere S-1 prospektüsünü yayınlamıştı — yatırımcılarımı ikna edici olamıyordu. Oysa CAC vs lifetime value oranımız — ki bi SaaS işlerde çok kritik bir metriktir — aynı idi!?</p>
<p>O gün birkaç yıla kalmaz batar dedikleri Wix (🤦‍♂️) bugün 10 milyar dolar pazar değerini aşmış vaziyette, ve yeni borsaya açılmış teknoloji şirketleri arasında herhalde ayakları en yere basanlarından birisi. Rakamsal olarak da gelir ve kar/zarar anlamında bugün finansallarına ışık tutulan udemy ile çok paralel, sadece üç katı büyüklüğünde.</p>
<p>Günün sonunda benim icin burdan çıkartılacak ders, inanç inanç inanç. İnananlar kazanır. Sizi vazgeçiren demoralize eden kendi yatırımcılarınız ve büyük ortaklarınız bile olsa, yapabileceklerinizi yapın ve inandığınız yolda yürümeye devam edin. Belki bu bir “recap” (sermaye defterinin yeniden şekillendirilmesi) gerektirecek, belki tehditler ve belki davalar, ama hayatınızı verdiğiniz, bebeğiniz olarak gördüğünüz ve inandığınız bir şirket için bunlara değmez mi? İyi değerlendirmek ve ileride pişman olmayacak şekilde hareket etmek lazım.</p>
<hr>
<p>Eren, benim Grou.ps’u kurarken hayalim olan başarıyı sonuna kadar hak ederek elde etti; üstelik paralelinde bir diğer unicorn olan Carbon Health’in de kurucu CEO’su olarak. Böylelikle kesinlikle bir long-tail entrepreneur olmadığını da kanıtlamış oldu 😉 Kendisini burdan bir kez daha tebrik ediyorum 🙇‍♂️</p>
<ul>
<li>Hanzade Hanım’ın hepsiburada’daki emeği ve başarısı büyük ve küçümsenemez ama sitenin gerçek kurucusu da değil, o bilgi neden her yerde öyle geçiyor anlamış değilim. Burda hak geçmemesi adına bu bilgiyi bir dipnot olarak geçiyorum.</li>
</ul>
<p></body></html></p>
